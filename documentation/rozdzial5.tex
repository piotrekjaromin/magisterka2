\chapter{Wnioski}
\label{cha:wnioski}

Głównym celem niniejszej pracy dyplomowej było stworzenie inteligentnego systemu predykcji dopuszczalnych prędkości w ruchu drogowym. Taki system powstał, a jego skuteczność jest na bardzo wysokim poziomie. Uwzględnia wiele czynników, takich jak obecność przejść dla pieszych, sygnalizacji świetlnej, przejazdów kolejowych. Bierze pod uwagę pobliże szkół, placów zabaw, przystanków tramwajowych i autobusowych, sklepów i miejsc kultów religijnych oraz promień skrętu dla poszczególnych dróg. Dzięki takiemu podejściu, możliwym było stworzenie optymalnego rozwiązania, w którym podstawowym kryterium było bezpieczeństwo uczestników w ruchu drogowym, przy zachowaniu maksymalnej przepustowości infrastruktury drogowej.
